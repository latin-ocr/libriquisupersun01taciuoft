2 CORNELII 'rAmTr ANNALIUM

sari vim, Planco mortem intentant. 40. Germanicus, filio et
uxore dimissis, 41. militi paenitentiam inicit. 42. 43. Tum eum
facunda oratione alloquitur. 44. Mutati poenas in se ultro poscunt,
noxios ipsi puniunt. Centuriones novi suffecti. 45. In turbidos
vis adhuc paratur. 46. Trepidae urbis rumores. 47. Tiberius iter
simulat. 48. Germanici minae. 49. Miles suos turbatores ipse
caedit. 50. Furorem expiaturi in hostem eunt. Marsi oppressi.
51. Tamfanae templum dirutum. Insidiae in reditu irritae. 52. Ti—
berius maligne laudat Germanicum. 53. Iuliae mors et mores.
Gracchus caesus. 54. Sodales Augustales instituuntur. Histrio-
num turbae.

55. Proximo anno in Chattos excursus. Arminius. Segestes.
56. Chatti improviso oppressi, Mattium incensum. 57. Segestem
obsessum liberat Germanicus. Uxor Arminii capta. 58. Segestis
oratio. Segestes cum suis benigne habitus. 59. Arminius in eum
et Romanos invehitur. 60. Cherusci et alii populi rebellant. Bructeri
fusi. 61. Monumenta eladis Varianae. 62. Reliquiae illius cladis
tumulatae, improbante Tiberio. 63. Pugna cum Arminio. “ 64. Cae-
cinam loco iniquo aggreditur Arminius intrepidum. 65. Milites
consternati. Caecinae somnium infaustum. Caesi paene Romani.
66. Panicus terror repressus. 67. Consilium Caecinae de re·—
cessu. 68. Felix eruptio. Germanorum clades. 69. Agrippinae
viriles curae Tiberium offendunt. 70. Legiones aestu maris cum
periculo revectae. 71. Segimerus in deditionem acceptus. Exer—
citus damna suppleta. 72. 73. Tiberii ficta modestia. Lex maiesta-
tis revocata et in minimis quibusdam exercita. Delationum pestis
ingruit. 74. Marcellus maiestatis postulatus. In eum ira Tiberii
incautior. 75. Tiberii liberalitas. 76. Tiberis inundatio. Achaia

„ et Macedonia levatae. Drusi munus. 77. Theatri licentia coercita.
78. Templum Augusti. Centesima. 79. An aquae Tiberi subdu-
cendae. 80. Tiberius cur praesides raro mutarit. 81. Comitio-
rum confusa ratio.

Haec fere biennio gesta coss. Sex. Pompeio et Sex. Apuleio,
Nerone Claudio Druso Caesare et C. Norbano, annis a. u. c. 767.
et 768., post Chr. n. 14. et 15.

1. Urbem Romam a principio reges habuere; libertatem
et consulatum L. Brutus instituit. dictaturae ad tempus su·
mebantur; neque decemviralis potestas ultra biennium, neque
tribunorum militum consulare ius diu valuit. non Cinnae, non

⁸ Sullae longa dominatio; et Pompei Crassique potentia cito
in Caesarem, Lepidi atque Antonii arma in Augustum cesse-
re, qui cuncta discordiis civilibus fessa nomine principis sub
imperium accepit. sed veteris populi Romani prospera vel
adversa claris scriptoribus memorata sunt; temporibusque

