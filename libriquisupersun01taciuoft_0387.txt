LIBER xvi. CAP. 28—34. 329

vestes et dignitatis insignia dedi, quo modo si sanguinem et
vitam poposcissent. viderint isti, antehac mihi ignoti, quo
nomine sint, quas artes exerceant: nulla mihi principis mentio ιο
nisi inter numina fuit. nescit tamen miserrimus pater et, si
crimen est, sola deliqui?

32. Loquentis adhuc verba excipit Soranus proclamat—
que non illam in provinciam secum profectam, non Plauto
per aetatem nosci potuisse, non criminibus mariti conexam:
nimiae tantum pietatis ream separarent, atque ipse quam-
cumque sortem subiret. simul in amplexus occurrentis filiae s
ruebat, nisi interiecti lictores utrisque obstitissent. mox da-
tus testibus locus; et quantum misericordiae saevitia accusa—
tionis permoverat, tantum irae P. Egnatius testis concivit.
cliens hic Sorani, et tunc emptus ad opprimendum amicum,
auctoritatem Stoicae sectae praeferebat, habitu et ore ad ιο
exprimendam imaginem honesti exercitus, ceterum animo
perfidiosus, subdolus, avaritiam ac libidinem occultans; quae
postquam pecunia reclusa sunt, dedit exemplum praecavendi,
quo modo fraudibus involutos aut flagitiis commaculatOS, sic
specie bonarum artium falsos et amicitiae fallaces. 15

33. Idem tamen dies et honestum exemplum tulit Cassii
Asclepiodoti, qui magnitudine opum praecipuus inter Bithy-
nos, quo obsequio florentem Soranum celebraverat, labentem
non deseruit, exutusque omnibus fortunis et in exilium actus, 0
aequitate deum erga bona malaque documenta. Thraseaes
Soranoque et Serviliae datur mortis arbitrium. Helvidius et
. Paconius Italia depelluntur. Montanus patri concessus est,
praedicto ne in re publica haberetur. accusatoribus Eprio et
Cossutiano quinquagiens sestertium singulis, Ostorio duode-
ciens et quaestoria insignia tribuuntur. ιο

34. Tum ad Thraseam in hortis agentem quaestor con-
sulis missus vesperascente iam die. inlustrium virorum fe·
minarumque coetus frequentes egerat, maxime intentus De·
metrio Cynicae institutionis doctori, cum quo, ut coniectare
erat intentione vultus et auditiS, si qua clarius proloqueban- 5
tur, de natura animae et dissociatione spiritus corporisque
inquirebat, donec advenit Domitius Caecilianus ex intimis
amicis et ei quid senatus censuisset exposuit. igitur flentes

