 

LIBER xi. CAP. 24-27, 191

lege Saenia sublegere; laetaque haec in rem publicam muniam
multo gaudio censoris inibantur. famosos probris quonam
modo senatu depelleret anxiuS, mitem et recens repertam
quam ex severitate prisca rationem adhibuit, monendo secum
quisque de se consultaret peteretque ius exuendi⁷ ordinis:
facilem· eius rei veniam. et motos senatu excusatosque simul 15
propositurum, ut iudicium censorum ac pudor sponte ceden-
tium permixti ignominiam mollirent. ob ea Vipstanus consul
rettulit patrem senatus appellandum esse Claudium: quippe
promiscum patris patriae cognomentum nova in rem publi-
cam merita non usitatis vocabulis honoranda: sed ipse cohi· 20
buit consulem ut nimium adsentantem. condiditque lustrum,
quo censa sunt civium quinquagiens nongenta octoginta quat-
tuor uu'lia septuaginta du0. isque illi linis inscitiae erga do-
mum suam fuit: haud multo post flagitia uxoris noscere ac
punire adactuS, ut deinde ardesceret in nuptias incestas. 25

26. Iam Messalina facilitate adulteriorum in fastidium
versa ad incognitas libidines profluebat, cum abrumpi* dissi-
mulationem etiam Silius, sive fatali vaecordia an imminentium
periculorum remedium ipsa pericula ratuS, urguebat: quippe
non eo ventum, ut senectam principis opperiretur. insonti· 5
bus innoxia consilia, flagitiis manifestis subsidium ab audacia
petendum. adesse conscios paria metuentes. se caelibem,
orbum, nuptiis et adoptando Britannico paratum. mansuram
eandem Messalinae potentiam, addita securitate, si praeve-
nirent Claudium, ut insidiis incautum, ita irae properum. 10
segniter eae voces acceptae, non amore in maritum, sed ne
Silius summa adeptus sperneret adulteram scelusque inter an-
cipitia probatum veris mox pretiis aestimaret. nomen tamen
matrimonii concupivit ob magnitudinem infamiae, cuius apud
prodigos novissima voluptas est. nec ultra exspectato quam15
dum sacrificii gratia Claudius Ostiam proficisceretur, cuncta
nuptiarum sollemnia celebrat.

27. Haud sum ignarus fabulosum visum iri tantum ullis
mortalium securitatis fuisse in civitate omnium gnara et nihil
reticente, nedum co'nsulem designatum cum uxore principis,
praedicta die, adhibitis qui obsignarent, velut suscipiendorum
liberorum causa convenisse, atque illam audisse auspicums

