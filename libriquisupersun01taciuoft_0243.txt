 

i

, ’.βμ-ῳᾷ-

ΜΒΕΒ XI. CAP. 10—15. 185

13. At Claudius matrimonii sui ignarus et munia cen-
soria usurpans, theatralem populi lasciviam severis edictis
increpuit, quod in P. Pomponium consularem (is carmina
scaenae dabat) inque feminas inlustres probra iecerat. et lege
lata saevitiam creditorum coercuit, ne in mortem parentum 5
pecunias filiis familiarum faenori darent. fontesque aquarum
Simbruinis collibus deductos urbi intulit. ac novas literarum
formas addidit vulgavitque, comperto Graecam quoque lite-
raturam non simul coeptam absolutamque.

’ 14. Primi per figuras animalium Aegyptii sensus mentis
effingebant —- ea antiquissima monimenta memoriae huma·
nae inpressa saxis cernuntur — et literarum semet inven-
tores perhibent; inde PhoenicaS, quia mari praepollebant,
intulisse Graeciae gloriamque adeptos, tamquam reppererint 5
quae acceperant. quippe fama est Cadmum classe Phoeni-
cum vectum rudibus adhuc Graecorum populis artis eius au-
ctorem fuisse. quidam Cecropem Atheniensem vel Linum
Thebanum et temporibus Troianis Palamedem Argivum me-
morant sedecim literarum formaS, mox alios ac ⁴praecipuum 10
Simoniden ceteras repperisse. at in Italia Etrusci ab Corin-
thio Demarato, Aborigenes Arcade ab Evandrodidicerunn
et formae literis Latinis quae veterrimis Graecorum. sed no-
bis quoque paucae primum fuere, deinde additae sunt. quo
exemplo Claudius tres literas adiecit, quae usui imperitante 15
e0, post obliteratae, aspiciuntur etiam nunc in aere publico
per fora ac templa lixo.

15. Rettulit deinde ad senatum super collegio haruspi-
cum, ne vetustissima Italiae disciplina per desidiam exole-
sceret: saepe adversis rei publicae temporibus accitOS, quo-
rum monitu redintegratas caerimonias et in posterum rectius
babitas; primoresque Etruriae sponte aut patrum Romano· 5
rum inpulsu retinuisse scientiam et in familias propagasse;
quod nunc segnius fieri publica circa bonas artes socordia,
et quia externae superstitiones valescant: et laeta quidem
in praesens omnia, sed benignitati deum gratiam referendam,
ne ritus sacrorum inter ambigua culti per prospera oblite· 10
rarentur. factum ex eo senatus consultum, viderent ponti·
lices quae retinenda firmandaque haruspicum.

